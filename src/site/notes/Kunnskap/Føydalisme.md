---
{"dg-publish":true,"permalink":"/Kunnskap/Føydalisme/","title":"Føydalisme","tags":["historie"]}
---

# Føydalisme
Føydalisme er et samfunnssystem som var utbredt i Vest-Europa i [[Kunnskap/Tidlig middelalder i Europa\|Tidlig middelalder i Europa]] og gjennom [[Kunnskap/Høymiddelalderen i Europa\|Høymiddelalderen i Europa]].

Det er et system hvor tilnærmet all makt er samlet hos noen få personer i eliter. Disse elitene beholder makten i generasjoner. Monarker delte ut len til sine vasaller i bytte mot troskap og støtte i krig. 

![Føydalsystemet av Peulle](https://media.snl.no/media/139026/standard_F%C3%B8ydalsystem_1_.jpg)

## Vasaller
Kronvasaller var direkte knyttet til fyrsten, og hver kronvasall kunne ha sine egne undervasaller. 
Vasaller ble gitt len gjennom seremonien *investitur*. Til gjengjeld skulle de sverge troskap og stille med soldater, denne seremonien ble kalt *homagium*.

Vasalltitlene skulle egentlig ikke være arvelige, men de ble fort det i store deler av Europa. Vi fikk etter hvert et adelssystem med hertuger, grever og baroner.

## Bøndene (livegene)
Bøndene var livegne og kalles gjerne for *serfer*. De levde gjerne i landsbyfellesskap rett utenfor borgen til sin vasall og gjorde plikttjeneste på vasallens jord i bytte mot beskyttelse. De betalte sin vasall for å leie jord de kunne bruke til å dyrke selv, og de måtte også betale vasallen for leie av mølle, bakerovn, utstyr osv. Vasallen hadde domsrett over sine livegne bønder.

I høymiddelalderen valgte bøndene flere steder å organisere seg i råd og de hadde muligheter til å påvirke godseieren. De arrangerte også fester og høytider.
