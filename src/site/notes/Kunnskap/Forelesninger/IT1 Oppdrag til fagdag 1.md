---
{"dg-publish":true,"permalink":"/Kunnskap/Forelesninger/IT1 Oppdrag til fagdag 1/","title":"IT1 Fagdag HTML og CSS","tags":["it1","it"]}
---


## Oppdrag
Du skal lage en nettsted med HTML og CSS som ser ut som den ble laget en gang mellom 1995 og 2005. 

Nettstedet skal lagres som en komprimert `.zip`-mappe[^1] og leveres til avtalt tid i innleveringsmappa på Itslearning.

Etter innlevering vil du ha en vurderingssamtale med Ståle. Oversikt over tidspunkter for vurderingssamtalen kommer. Samtalen vil vare i 5-7 minutter.

### Pensum
Vi har jobbet med kode hentet fra følgende kapitler i Kode 1:  

- Kapittel 1 (bortsett fra delkapitlene *1.4 Lyd og video* og *1.7 Skjemaer*).
- Kapittel 2.1–2.6

### Begrensninger
- Du kan ikke bruke kunstig intelligens til å skrive kode for deg (men du kan bruke kunstig intelligens til å gi deg ideer til nettsider)
- Du kan ikke la andre skrive kode for deg (men du kan spørre medelever eller lærer om hjelp)

### Dette må du ha med
- Et nettsted som består av minst 2 HTML-filer som lenker til hverandre
- En undermappe med bilder som du bruker på nettsiden
- En tabell. Enten en tabell som viser informasjon eller en tabell som brukes til å gi nettsiden en layout.
- Tidsriktige skrifttyper

## Vurdering
Du får vurdering etter en vurderingssamtale rundt nettsiden du har levert inn. Her er eksempler på hva du kan bli spurt om i vurderingssamtalen:  

- *«Forklar hvordan du har slått sammen rader og kolonner i denne tabellen»*
- *«Forklar hvordan CSS-koden din virker»*
- *«Har du brukt noen klasser eller pseudoklasser/pseudoselektorer på nettsiden? Hvordan virker de?»*
- *«Hvilke attributter har du brukt på HTML-elementene dine?»*
- *«Hva skjer dersom vi øker verdien av padding?»*

### Vurderingskriterier
Både nettsiden din og prestasjonen din i vurderingssamtalen vil bli vurdert.
En god nettside har følgende kjennetegn:  

- Nettsiden bruker mange ulike type HTML-elementer, f.eks.: overskrifter, avsnitt, lister, lenker, bilder og tabeller
- Nettsiden bruker CSS-kode til å endre utseendet. Å vise kompetanse i flere typer selektorer og pseduselektorer er positivt. Du kan f.eks endre på egenskapene bakgrunnsfarge, farge, skrifttype, skriftstørrelse, padding, margin, content-fit, kantlinjer og border-radius, samt bruke pseudoselektorer som `::before` eller `:hover`
- Koden er godt strukturert
- Nettstedet benytter fornuftige filnavn og har en mappestruktur
- Nettsidens design ser ut til å være fra perioden 1995–2005

En god vurderingssamtale har følgende kjennetegn:  

- Du kan forklare hva koden din gjør
- Du kan forklare hva som vil endre seg hvis vi gjør små endringer i koden
- Du bruker presist språk og fagbegreper (*«jeg la til klassen superOverskrift i attributtet class»* er et bedre svar enn *«jeg skrev class="superOverskrift"»*)

## Inspirasjon
- [Web Design Museum – The 90s](https://www.webdesignmuseum.org/exhibitions/web-design-in-the-90s)
- [NeoCities – Personlige hjemmesider](https://neocities.org/browse)
- [Camerons World er en samling av grafikk fra nettsider laget i denne perioden](https://www.cameronsworld.net/)
- [Alex Bs Windows 95 tema](https://alexbsoft.github.io/win95.css/personal_page.html#)
- [Geo for Bootstrap](http://code.divshot.com/geo-bootstrap/) (Grufullt stygt!)
- [Renee Fleck – The Evolution of Web Design: 2000 ‑ 2004](https://dribbble.com/stories/2019/11/18/evolution-of-web-design-2000-2004)
- [Ståle Gjelsten Ung2005](https://stalegjelsten.no/ung2005/css)
- [Poolsuite.fm](https://poolsuite.net/)

[^1]: Du kan lage en `.zip`-fil i Windows 11 ved å trykke høyre museknapp på mappa med filene og `Komprimer til ZIP`. I Windows 10 så trykker du høyre museknapp på mappa og `Send til → Komprimert (Zippet) mappe`. I macOS trykker du høyre museknapp og `Komprimer <filnavn>`.
