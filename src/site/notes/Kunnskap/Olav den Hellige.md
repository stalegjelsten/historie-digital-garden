---
{"dg-publish":true,"permalink":"/Kunnskap/Olav den Hellige/","title":"Olav den Hellige","tags":["historie"]}
---


# Olav den Hellige
Olav II Haraldsson var konge i Norge mellom 1015–1028. I 1030 falt han under slaget ved Stiklestad da han forsøkte å ta tilbake tronen. Olav ble lyst til helgen og vi feirer Olsok til hans minne.

Fra 1008–1015 er Olav mye på tokt i utlandet hvor han plyndrer og herjer. Han inntar blant annet England sammen med Ethelred II i 1014, før han skifter side neste år og støtter Knut den Mektiges gjenerobring av England. 

Olav returnerer til Norge i 1015 og får definitivt makten når han beseirer de mektigste ladejarlene i 1016. 

I 1028 kommer Knut den Mektige til Norge med 50 skip, og Olav må flykte. Han vendte tilbake i 1030 for å ta tilbake tronen, men falt 29. juli 1030 på Stiklestad.

## Kristendommen
Olav drev med hardhendt kristning, akkurat som [[Kunnskap/Olav Tryggvason\|Olav Tryggvason]] hadde gjort før ham. Han fikk innført lover som gjorde kristendommen til den eneste tillatte religionen.

## Olav som helgen
Helgener var viktige i den tidligkristne tiden i Norge. Det var ikke lov å kreve Guds hjelp, man skulle være lydig mot Gud uten å kreve noe tilbake. Helgener var likevel mennesker som hadde oppnådd en enestående kobling til Gud, og det var derfor mulig å be Gud om tjenester via helgenene. Altså tilba man og ofret til helgenene slik at de kunne tale med Gud.

Olav ble gravd opp, lagt i skrin i Nidaros og gjort til helgen i 1031. Visstnok hadde negler og hår fortsatt å vokse etter hans død, og en blind mann hadde fått synet tilbake etter å smurt seg inn med Olavs blod. Det ble laget mange legender og sagaer om Olav, og Snorre bruker ca. 1/3 av Heimskringla til å fortelle om Olav.

Etter jomfru Maria var han den mest avbildede helgen i **nordisk** middelalderkunst – det viser at han var en viktig helgen i alle de nordiske landene. Olav var en noe omstridt figur etter reformasjonen siden han var katolikk, men han ble i nasjonalromantikken på 1800-tallet trukket fram som en nordmann vi kunne se tilbake til, blant annet av Bjørnstjerne Bjørnsson.

## Related
[[Kunnskap/Kongerekka\|Kongerekka]]
