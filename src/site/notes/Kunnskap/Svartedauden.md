---
{"dg-publish":true,"permalink":"/kunnskap/svartedauden/","title":"Svartedauden","tags":["historie"]}
---


# Svartedauden
Svartedauden var en bylle- og lungepest (smittsom sykdom) som herjet i Europa på midten av 1300-tallet. Sykdommen finnes fremdeles, men ca 90 % av dem som behandles med antibiotika overlever.

![Person med byllepest](https://upload.wikimedia.org/wikipedia/commons/thumb/2/2f/Plague_-buboes.jpg/1920px-Plague_-buboes.jpg)

Sykdommen skyldes bakterier som spres via lopper som sitter på gnagere (bl.a. svartrotter). Loppene kan også gå over til mennesker. Sykdommen spredte seg med skipstransport over store avstander, siden det levde rotter på stort sett alle skip.

Svartedauden fikk store konsekvenser for prester, monker og nonner, siden det gjerne var disse som forsøkte å hjelpe de syke. Etter hvert begynte noen å beskytte seg mot smitten ved hjelp av snabelmasker (se [Plague Doctors](https://commons.wikimedia.org/wiki/Category:Plague_doctors) hos Wikipedia). Man hadde likevel ikke noen forståelse av smitte eller hva som gjorde at noen ble syke. 

![Kart som viser spredningen av Svartedauden i Europe. Flappiefh, CC BY-SA 4.0 <https://creativecommons.org/licenses/by-sa/4.0>, via Wikimedia Commons](https://upload.wikimedia.org/wikipedia/commons/4/4e/1346-1353_spread_of_the_Black_Death_in_Europe_map.svg)

## Svartedauden i Norge
Den tradisjonelle fortellingen i Norge sier at Svartedauden kom med et skip til Bergen i 1349. Nyere forskning tyder på at det kan ha vært sykdomsutrbrudd på Østlandet allerede i 1348, men den store pestbølgen kom uansett ikke før høsten 1349 og våren 1350. Man anslår at pesten kan ha drept 60 % av Norges befolkning. NDLA opererer med et folketall før pesten i Norge på 350 000, og at det døde 175 000 til 200 000 mennesker på grunn av Svartedauden i 1349–1350.

### Konsekvenser av svartedauden i Norge
* Adelen 📉: Jordleien til adelen går ned og adelen får tøffere kår. De fleste adelige går inn i bondestanden i løpet av 1300-tallet. 
* Bønder 📈: De overlevende kunne ta over ødegårder. De betalte lavere jordleie og får bedre matjord som de kan dyrke. Det blir igjen vanligere med selveiende bønder.
* Kongen 📉❓: Kongen fikk lavere jordleie og skatter, men det ser ut til at han likevel klarte å beholde mye av sin makt. Blant annet krevde kongen ofte inn *tienden* på vegne av kirken og beholdt pengene selv (pengene ble tatt som et lån fra kirken som skulle betales tilbake, uten at dette skjedde).
* Kirken 🧘: Lavere jordleie og inntektene stupte, men de fikk samtidig mer jord (50 %) og de begynte å selge avlatsbrev som skulle hjelpe folk gjennom skjærsilden.

#### Related
[[Kunnskap/Senmiddelalderen i Norge\|Senmiddelalderen i Norge]]

Forrige: [[Kunnskap/Høymiddelalderen i Norge\|Høymiddelalderen i Norge]]
Neste: [[Kunnskap/Reformasjonen\|Reformasjonen]]