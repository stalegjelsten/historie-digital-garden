---
{"dg-publish":true,"permalink":"/Kunnskap/Aritmetiske følger og rekker/","title":"Aritmetiske følger og rekker","tags":["matematikk","s2"]}
---


# Aritmetiske følger og rekker

## Aritmetiske følger
En aritmetisk følge har en fast differanse, $d$, mellom leddene i følgen. Følgen 1, 4, 7, 10, $\dots$ har $d=3$. 

>[!tip] Definisjon på aritmetisk følge
>En tallfølge er aritmetisk dersom det finnes et tall $d$ slik at
>
>$$a_{n}=a_{n-1}+d$$
>
>for alle $n>1$.
> Denne definisjonen kan også brukes som *rekursiv formel* for aritmetiske rekker.

>[!tip] Eksplisitt formel for ledd i aritmetisk følge
>La $a_1$ være det første leddet i en aritmetisk tallfølge med differanse $d$. Ledd nr. $n$ er da gitt ved
>
>$$a_{n}=a_{1}+(n-1)\cdot d$$

## Aritmetiske rekker
Den aritmetiske rekken $s_n$ er summen av de $n$ første leddene i aritmetisk tallfølge slik at 

$$
s_{n}=\sum_{i=1}^na_{i}= \sum_{i=1}^n \left(a_{1}+(n-1)\cdot d \right)
$$

>[!important] Formel for sum av aritmetisk rekke
>Summen av de $n$ første tallene i en aritmetisk rekke er gitt ved
>$$s_{n}=\frac{a_{1}+a_{n}}{2}\cdot n$$
> *Merk at dette er det samme som å finne gjennomsnittsleddet i rekka og deretter multiplisere med antall ledd.*
