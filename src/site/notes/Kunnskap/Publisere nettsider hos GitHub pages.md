---
{"dg-publish":true,"permalink":"/Kunnskap/Publisere nettsider hos GitHub pages/","title":"Publisere nettsider hos GitHub pages","tags":["it1"]}
---


# Publisere nettsider hos GitHub pages
[GitHub](https://github.com) er en amerikansk nettjeneste eid av Microsoft. På Github kan brukere laste opp koden, dette gjør det mulig å ha versjonskontroll, samarbeide med andre på store prosjekter og enkelt dele koden med andre.

Agder fylkeskommune har ingen datalagringsavtale med Github. Elever kan derfor ikke oppfordres til å benytte Github av skolen eller av meg. Det er likevel mulig å opprette en privat brukerkonto der dersom dere ønsker å publisere nettsidene deres.

>[!danger] Bruk av Github er på eget ansvar
>Jeg forteller om Github her siden det er en gratis tjeneste som jeg selv er fornøyd med. Som elev vil du aldri bli pålagt å publisere nettsidene dine hos en nettjeneste som vi ikke har en datalagringsavtale med. Hvis du velger å lage en konto hos Github så gjør du dette på eget ansvar, og jeg anbefaler at du setter deg inn i bruksvilkårene og personvernspolicyen til Github før du bestemmer deg.

## Framgangsmåte for å publisere med Github pages
<iframe src="https://www.youtube.com/embed/EckNGX1WcTs" class="youtube" title="youtube" loading="lazy" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>


Se gjerne videoen over først (med undertekst). Nedenfor er en oppsummering av punktene.
1. Opprett brukerkonto hos [GitHub](https://github.com)
2. [Opprett et nytt Repository](https://docs.github.com/en/repositories/creating-and-managing-repositories/creating-a-new-repository#creating-a-new-repository-from-the-web-ui) (ofte forkortet til Repo). Det er vanlig at hvert prosjekt/nettsted har sin egen repo.
3. Repoen må være offentlig for at nettsidene kan publiseres. Det betyr at alle kan se koden på nettsidene.
4. Finn fram mappen med prosjektet ditt på PCen. Åpne mappen slik at du ser `index.html` fila. 
5. [Last opp alle filene i mappen med prosjektet til repoen](https://docs.github.com/en/repositories/creating-and-managing-repositories/creating-a-new-repository#creating-a-new-repository-from-the-web-ui) ved å trykke `Add files`. Du kan markere flere filer og laste opp samtidig. Husk at du ikke kan laste opp filer du ikke har tillatelse til å bruke (LES: ikke last opp bilder du har stjålet fra internett eller lignende). 
6. Trykk `Commit changes` for at filene skal legges inn i repoen.
7. [Publiser repoen med Github pages ved å](https://docs.github.com/en/pages/getting-started-with-github-pages/configuring-a-publishing-source-for-your-github-pages-site#publishing-from-a-branch)
	1. Gå til innstilingene for repoen
	2. Finn *Pages* i venstremenyen
	3. Velg å publisere fra en *branchen* `main`. Trykk `Save`
8. Nettsiden din skal nå være tilgjengelig på <https://github-brukernavn.github.io/repo-navn> (f.eks. <https://stalegjelsten.github.io/js-countdown-timer>)
