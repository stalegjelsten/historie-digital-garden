---
{"dg-publish":true,"permalink":"/Kunnskap/Bruke VS Code til python programmering/","title":"Bruke VS Code til python programmering","tags":["it","it1"]}
---


# Bruke VS Code til python programmering
I matematikkfagene (og kanskje andre realfag) skal du programmere i programmeringsspråket Python. Du har kanskje brukt programmet [Mu](https://codewith.mu/) til å skrive Pythonkode fram til nå. Det er et enkelt og greit program, men det kan være fordelaktig å heller bruke et program som [Visual Studio Code](https://code.visualstudio.com/). VS Code har følgende fordeler:

- *IntelliSense* fullfører koden din for deg
- De ulike delene av koden din blir farget for å gi bedre oversikt
- En mye bedre *debugger* for å finne feil i koden
- Du kan skrive Pythonkode i [Jupyter notebooks](https://jupyter.org/). Dette lar deg skrive tekst, matematikk, HTML-kode og Pythonkode i samme dokument. Det lar deg også dele opp koden i ulike blokker som kan kjøres uavhengig av hverandre.

## Oppsett
For å kunne bruke Python i VS Code så må du først installere Python på datamaskinen din. Da du installerte Mu så ble det allerede installert en Python-versjon, men denne er ofte utdatert. Jeg anbefaler derfor følgende framgangsmåte: 

1. Åpne *Microsoft Store* på datamaskinen og søk etter *Python*. Installer den nyeste versjonen. I 2023 er Python 3.11 den nyeste versjonen som er tilgjengelig i Microsoft Store.
2. Åpne Visual Studio Code og aktiver IT1-profilen (hvis dette ikke ble gjort automatisk).
3. Velg *Open folder*. Velg en mappe som inneholder pythonfiler.
4. Åpne en av pythonfilene. 
5. Hvis teksten *Select interpreter* kommer opp, så velger du den linja som sier inneholder teksten `(microsoft store)`. I mitt tilfelle heter den `★ Python 3.11.5 64-bit (microsoft store)`.

Nå skal du være klar til å bruke python i Visual Studio code. 

## Kjøre pythonfila
For å kjøre pythonkode så er du nødt til å lagre fila (<kbd>Ctrl</kbd> <kbd>S</kbd>). Trykk deretter på play-symbolet (▷) i øvre høyre del av skjermen.
