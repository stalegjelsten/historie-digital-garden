---
{"dg-publish":true,"permalink":"/Kunnskap/Halveringstid/","title":"Halveringstid","tags":["fysikk","naturfag"]}
---


# Halveringstid
Halveringstid er tiden det tar før halvparten av et [[Kunnskap/Radioaktivitet\|radioaktivt]] stoff er blitt omdannet. Omdanningshastigheten til et radioaktivt stoff er avhengig av hvor mye radioaktivt stoff vi har. Derfor kan halveringstiden framstilles som en eksponentialfunksjon som nærmer seg null når tiden går. Et kjent eksempel på halveringstid er karbon-14 som har en halveringstid på 5730 år. Vi utnytter at vi kjenner til denne halveringstiden for å beregne alder på gammel biologisk materiale, opp til 50 000 år gammelt.

Hvis vi har mengden $N_0$ av et stoff ved tiden $t_0$ og halveringstiden til stoffet er $t_{\frac{1}{2}}$, så kan vi uttrykke mengden stoff $N$ som er igjen etter tiden $t$ ved formelen:

$$N(t) = N_{0}\cdot \left(\frac{1}{2} \right)^{\frac{t}{t_{\textstyle{1 \over 2}}}}$$

Eksempelet med karbon-14 blir da

$$N(t) = N_{0}\cdot \left(\frac{1}{2} \right)^{\frac{t}{5730}}$$

## Strålingsaktivitet
Strålingsaktivitet er hvor mye stråling et radioaktivt stoff sender ut per tidsenhet. 
Strålingsaktivitet til et radioaktivt stoff er proporsjonal med mengden radioaktivt stoff. Dermed vil halveringstiden også si noe om hvor strålingsaktiviteten. 
- Et stoff med kort halveringstid vil omdanne stoff fort, og vil derfor ha høy strålingsaktivitet. 
- Et stoff med lang halveringstid vil ha lav strålingsaktivitet. 
