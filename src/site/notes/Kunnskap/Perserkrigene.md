---
{"dg-publish":true,"permalink":"/Kunnskap/Perserkrigene/","tags":["historie"]}
---

# Perserkrigene
Perserkrigene en rekke slag som ble utkjempet mellom Persia og greske bystater i [[Kunnskap/Den greske antikken\|Den greske antikken]] mellom 490 fvt og 479 fvt.

![perserkrigene-kart.png](/img/user/_resources/perserkrigene-kart.png)

## Bakgrunn
Perserne hadde en ekspansjonistisk politikk og kultur. De ønsket å herske over hele den kjente verden. [[Kunnskap/Polisstaten\|Polisstaten]]e i det vestlige Lilleasia gjorde opprør i de joniske opprørene (ca. 498–493), men disse forsøkene ble slått tilbake av perserne. [[Kunnskap/Athen\|Athen]] forsøkte å hjelpe polisstatene, og kom på denne måten i konflikt med perserne.

## Dareios tokt i 490 fvt
Kong Dareios ønsket å straffe Athen og sendte derfor et tokt mot Athen. I 490 slo Athen perserne i slaget ved Marathon. 

## Xerxes store felttog i 480
Kong Xerxes I forsøkte på nytt å innta Hellas i 480, men han ble bremset ved Thermopylene. Athenerne så at perserne kom til å angripe, så de evakuerte byen. Xerxes inntok Athen og ødela store deler av byen.

Dette var imidlertid ikke avgjørende for utfallet av krigen, for i [[Kunnskap/Athen\|Athen]] hadde statsmannen Themistokles overbevist [[Kunnskap/Athen#Politiske forhold\|folkeforsamlingen]] i flere år om å satse på en oppbygning av sin flåte. I 480 slo derfor Athen og [[Kunnskap/Sparta\|Sparta]] de persiske styrkene i et avgjørende sjøslag ved byen Salamis. Farvannene ved Salamis var trange, slik at persernes store flåte ikke hadde en like stor fordel som på åpent hav. 

De siste persiske styrkene i Hellas ble nedkjempet i 479 fvt.

## Konsekvenser
Det deliske sjøforbundet ble opprettet for å ha en felles allianse mot perserne. Athen fikk den dominerende rollen i forbundet og ble etter hvert den absolutt mektigste [[Kunnskap/Polisstaten\|Polisstaten]]. Mindre bystater gjorde forsøk på opprør på Athenerne, og til slutt bryter det ut krig mellom Athen og [[Kunnskap/Sparta\|Sparta]], den såkalte [[Kunnskap/Peloponnesiske krig\|Peloponnesiske krig]].

Slagene og krigen mot perserne fortsatte egentlig helt fram til 449 fvt, men vi regner vanligvis ikke perioden mellom 479–449 som en del av den historiske perioden perserkrigene.
