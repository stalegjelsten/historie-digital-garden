---
{"dg-publish":true,"permalink":"/Kunnskap/Generell relativitetsteori/","title":"Generell relativitetsteori","tags":["fysikk"]}
---


# Generell relativitetsteori
Generell relativitetsteori av [[Kunnskap/Albert Einstein\|Albert Einstein]] er en teori for gravitasjon som er mer generell enn [[Kunnskap/Isaac Newton\|Isaac Newton]]s klassiske gravitasjonsteori. Gravitasjon er ikke en kraft i tradisjonell forstand, det er heller slik at energi (og dermed masse) får hele tidrommet til å endre form. 

Generell relativitetsteori fungerer også for objekter som beveger seg med en hastighet nær lysets hastighet og for tyngdekrefter mellom svært massive objekter. F.eks. er det kun mulig å modellere Merkurs bane rundt [[Kunnskap/Sola\|Sola]] med generell relativitetsteori.

>[!caution] OBS!
>Vi vet at den generelle relativitetsteorien ikke er helt riktig siden den ikke fungerer på [[Kunnskap/Kvantemekanikk\|kvantemekanisk]] nivå.

## Kurvet tidrom
Planeter og epler beveger seg i rette linjer, men tidrommet bøyes av et tyngdekraftfelt slik at bevegelsene vil **se ut til** å bøye av.

Universet er fullt av stoff og det krumme tidrommet får alt stoffet til å falle mot hverandre. At universet ikke faller sammen kan kun forklares av universet enten ekspanderer eller trekker seg sammen.

I den opprinnelige GR så kan man bevege seg i positiv og negativ retning i rommet, men tiddimensjonen er irreversibel.

## Masse og energi
Massen til et legeme, $m$, er ikke bare summen av delmassene til atomene den består av. Hastigheten (kinetisk energi) og organiseringen av atomene (potensiell energi) vil også gi et lite ekstra tillegg i massen, $m_{\mathrm{extra}}$, slik at $m=m_a+m_b+m_c+m_{\mathrm{extra}}$.

$e=mc^{2}$ betyr ikke at vi konvertere masse til energi, det betyr derimot at hver gang vi måler massen til et objekt så måler vi egentlig (indirekte) energien i objektet. Som et eksempel så sender [[Kunnskap/Sola\|Sola]] ut $3.828 \cdot 10^{28} \,\mathrm{W}$ elektromagnetisk stråling og hvert sekund og massen krymper med 4,3 milliarder kg. Det er potensiell og kinetisk energi i hydrogenatomene som blir frigjort når hydrogengen fusjonerer til helium som utgjør strålingen fra Sola.

## Gravitasjonell tidsforlengelse
Hvis man akselererer mot en lyskilde vil bølgetoppene trykkes litt sammen, vi opplever blåforskyvning. På grunn av [[Kunnskap/Ekvivalensprinsippet\|Ekvivalensprinsippet]] vil vi oppleve det samme på jordoverflaten: vi måler en blåforskyvning her sammenlignet med satelitter i bane rundt Jorda.

Hvis vi tenker på [[Kunnskap/Tid\|Tid]] som et resultat av økende [[Kunnskap/Entropi\|Entropi]] så virker det rart at vi skal få flere bølgetopper og dermed mer informasjon på [[Kunnskap/Jorda\|Jorda]] enn ved satelittene. Ifølge [[Kunnskap/Albert Einstein\|Einstein]] betyr dette at tiden går saktere i et sterkt gravitasjonsfelt.

>[!note]
>For vår del går tiden saktere dess nærmere jordas kjerne vi er, siden gravitasjonsfeltet er sterkere.
