---
{"dg-publish":true,"permalink":"/Kunnskap/Strålebehandling/","title":"Strålebehandling","tags":["naturfag"]}
---


# Strålebehandling
I strålebehandling bruker vi [[Kunnskap/Ioniserende stråling\|Ioniserende stråling]] til å drepe kreftceller. Omlag 50 % av kreftpasienter mottar strålebehandling.

Vi ønsker å drepe så mange kreftceller som mulig, men samtidig ikke skade friske celler. Vi har derfor to hovedtyper strålebehandling: ytre og indre.

## Ytre strålebehandling
Ved ytre strålebehandling så skyter vi elektromagnetisk [[Kunnskap/Ioniserende stråling\|ioniserende stråling]] inn i kroppen fra utsiden. Vi bruker [[røntgenstråling\|røntgenstråling]] med høy energi eller [[Kunnskap/Gammastråling\|gammastråling]]. 

For å ødelegge kreftcellene, men samtidig skåne det friske vevet så bestråler vi svulsten fra mange ulike vinkler. På den måten får svulsten en stor stråledose, mens vevet rundt får en mindre stråledose.

## Indre strålebehandling
Ved indre strålebehandling så inntar pasienten et radioaktivt stoff. Dette stoffet bør sende ut [[Kunnskap/Alfastråling\|alfastråling]] eller [[Kunnskap/Betastråling\|betastråling]] og stoffet må komme i nærheten av det syke vevet eller organet. Disse typene stråling har kort rekkevidde, og det gjør at nesten all den ioniserende strålingen avsettes i vevet.
