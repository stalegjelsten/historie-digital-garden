---
{"dg-publish":true,"permalink":"/Orientering/Printe på klubbhuset/","title":"Printe på klubbhuset","tags":["orientering"]}
---


# Printe på klubbhuset
Printeren på klubbhuset er en laserprinter som printer med oppløsning på opptil 1200 dpi. Dette gir fin utskrift på 1:7500 og 1:10000 kart, men det kan være litt vanskelig å lese veldig detaljerte 1:15000 kart.

Jeg anbefaler å skrive ut direkte fra Purple Pen-fila. Du er da nødt til å laste ned både bakgrunnskartet (kartfila) og Purple Pen-fila til datamaskinen på klubbhuset.

## Utskrift fra Purple Pen
- Åpne Purple Pen-fila på datamaskinen. 
- Velg utskriftsområde med `Fil → Utskriftsområde`. Dette kan være det samme for alle løyper, eller ulikt for hver løype. Husk å få med postbeskrivelsen i utskriftsområdet.
- Velg `Fil → Skriv ut løyper` for å skrive ut løypene. Jeg pleier å skrive ut en løype av gangen. Velg et passende antall kopier (regn med at det kommer noen etteranmeldte)
- Trykk på `Endre skriver` og åpne `Egenskaper` for printeren (jeg tror den heter noe med Ricoh). Gå til fanen bildekvalitet og sjekk at denne er satt til 1200×1200 dpi

## Utskrift fra PDF
*Jeg anbefaler egentlig ikke utskrift fra PDF da dette kan lage uventede symboler og linjer på utskriften. For eksempel blir symbolet for skrent i postbeskrivelsen feil hvis du skriver ut fra PDF.*
- Eksporter løypene til PDF fra Purple Pen eller OCAD (`Fil → Create PDFs → Courses`)
- Åpne løypene i Adobe Acrobat og skriv ut derfra. Husk fremdeles å trykke på `Endre skriver` og åpne `Egenskaper` for printeren (jeg tror den heter noe med Ricoh). Gå til fanen bildekvalitet og sjekk at denne er satt til 1200×1200 dpi.
